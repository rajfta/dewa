---
title: Határtalan felületek-Egyedi ipari festési alkamazások I.
date: 2025-03-03T23:00:00.000Z
excerpt: >-
  Mi köze a Dewa Zrt.-nek a farmernadrág gyártáshoz?

  A farmernadrág története már több mint 150 éves, és mára a világ egyik
  legikonikusabb ruhadarabjává vált. De tudtad, hogy ennek a sikertörténetnek
  egy magyar vállalat, a Dewa is részese volt?
coverImage: /farmerfestés.jpg
seo:
  title: Szovjet Panel
  description: Rinoceros
---

Ezt csak kevesen tudják, de Magyarországon is komoly hagyománya alakult ki a farmergyártásnak, amelyben néhány nagynevű nemzetközi márka is szerepet vállalt. Még a Kádár-korszakban, a Május 1. Ruhagyár-amely a 70-es években Európa egyik legnagyobb konfekcióüzeme volt-1977-ben kooperációs szerződést kötött a világhírű Levi Strauss céggel. Ennek eredményeként 1978 nyarától a marcali üzemben elkezdődött az eredeti Levi’s farmernadrágok gyártása. Az évek során mintegy 800 ezer nadrágot állítottak elő évente, amely 60%-át a Levi Strauss visszavásárolta, 40%-a hazai piacon is elérhető volt. Végül az 1980-as évek végén az amerikai vállalat a farmergyártást Kiskunhalasra helyezte át, a Marcali üzemet pedig 1992-ben a német Mustang farmermárka vette át. A Mustang 2008 márciusáig folytatta itt a termelést, majd a növekvő költségek miatt megszüntette a farmernadrág magyarországi gyártását.

De vajon milyen szerepet játszott ebben a történetben a Dewa?

![](/famergyártás1.jpg)

A mi vállalatunk 2003-ban a Marcali, majd 2004-ben a Kiskunhalasi gyárba szállított speciális festőfülkéket és szórógépeket. Ezek a berendezések kulcsszerepet játszottak a farmernadrágok egyedi megjelenésében, hiszen bennük történt a nadrágok kézi savazása, maratása és színezése. Ezek a technológiák tették lehetővé, hogy a Levi’s és Mustang farmerok elnyerjék azt a jellegzetesen viseltes, egyedi megjelenést, amelyet a vásárlók annyira kedveltek. Így lehet, hogy meglepő, de egy kicsit mi is hozzájárultunk a farmernadrágok világsikeréhez.
